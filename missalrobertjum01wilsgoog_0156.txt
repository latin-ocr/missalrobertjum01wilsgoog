82 HEBD. V. QUADR. FERIA V.

A d complendum.

Da quesumus omnipotens deus ut quae diuina sunt iugiter
exequentes. donis mereamur caelestibus propinquare per
dominum nostrum.

Super populum.

Da nobis quesumus domine perseuerantem in tua uoluntate
famulatum. ut in diebus nostris et merito et numero populus
tibi seruiens augeatur. per dominum.

anrn 1111.

Sanctificato hoc ieiunio deus corda fidelium miserator illustra.
et quibus deuotionis praestas affectum. praebe supplicantibus
pium benignus auxilium. per.

Secreta.

Annue misericors deus ut hostias placationis et laudis. sincero
tibi deseramus obsequio. per dominum nostrum.

Praefatio.

(D aeterne deus. Et te supplici deuotione exorare. ut per
Î‘ ieiunia quae sacris institutis exequimur. ja cunctis [so. 55v.
reatibus emundari mercamur. tuamque percipere ualeamus
propitiationem. qui praeparamur ad caelebrandum unigeniti filii
tui passionem. perquem maiestatem tuam.

Ad complendum.

Caelestis doni benedictione percepta supplices te deus omni-
potens depraecamur. ut hoc idem nobis et sacramenti causa sit et
salutis. per dominum.

Super populum.

Adesto supplicationibus nostris omnipotens deus. uti qui
fiduciam sperande pietatis indulges, consuetae misericordiae
tribue benignus eflectum. per.

anm V.

Praesta quesumus omnipotens deus ut dignitas conditionis
humanae per inmoderantiam sauciata medicinalis parsimoniae
studio reformetur. per dominum nostrum.

Secreta.

Domine deus noster qui in his potius creaturis quas ad
fragilitatis nostrae subsidium condidisti. tuo quoque nomini
munera iussisti dicanda constitui. tribue quesumus ut et uitae
nobis praesentis auxilium. et aeternitatis efficiant sacramentum.

per.

 

